Analisi Data Awareness | 4 marzo 2024

Link al report: https://lookerstudio.google.com/reporting/1cc2a86b-80a3-4dfd-9a5a-fcdfaefad875

Link ai dati: https://docs.google.com/spreadsheets/d/1YKVy0pRcvkdEDoMMfBUJhYbi46dnkNJqY4-IceL8B58/edit?usp=sharing 

Che cos'è la "Data Awareness"?
La risposta più semplice sarebbe una raccolta giornaliera di dati personali.  

Cerco di fare un po' più di chiarezza: il primo giorno di un corso di data analysis il docente ci ha proposto un'attività molto interessante, ovvero raccogliere dati, partire col piede giusto e iniziare già a comprendere cosa significa essere dei piccoli scienziati.

Mi sono balenati diversi argomenti che pensavo valesse la pena di analizzare: quanti messaggi invio al giorno, il tempo che trascorro sui social, quante ricerche Google faccio. 
​
Poi mi son detta: ma qual è l'attività che di sicuro faccio ogni giorno, "no matter what"? 
La risposta è stata immediata:guardare serie tv.

Ho deciso così di registrare, negli ultimi 3 mesi, il numero di puntate che vedo al giorno.

Andiamo adesso a dare un'occhiata ai dati più da vicino, cercando di rispondere ad alcune domande che mi sono posta:
1) Quale serie TV ho visto di più?
2) In media quante puntate ho visto?
3) Ci sono stati dei giorni in cui non ho visto neanche una puntata?
4) I giorni della settimana sono indicativi del numero di puntate viste (es, nel weekend guardo più episodi?)


Nell'intervallo di tempo considerato, ovvero 90 giorni, ho visto in totale 360 episodi di 5 diverse serie TV (New Girl, The Bear, Hazbin Hotel, Una Mamma Per Amica, Scrubs). In media ho scoperto di guardare 4 episodi al giorno, ma la serie che ha vinto su tutte è stata New Girl.

Mi sono resa conto che sarebbe stato utile aggiungere l'immagine di una locandina alle diverse serie tv e, utilizzando una funzione su Google Fogli, ho aggiornato il mio dataset.

Volendo approfondire la sezione temporale, ho guardato i dati prima giornalmente, poi per settimana e poi per mese.

Il mese in cui ho guardato più serie è il mese di Gennaio, con 126 episodi visti.
Giornalmente ho visto un numero max di 7 episodi ed un numero minimo di 1, quindi non c'è mai stato un giorno in cui non ho visto neanche un episodio.
Dal confronto delle serie viste nell'ultima settimana emerge che New Girl è stata quella più vista con 7 episodi il 29 febbraio.
Anche in questa classifica New Gilrl vince come premio serie più vista nell'ultima settimana.

Nella dashboard finale ho voluto racchiudere tutti questi dati in maniera tale da essere immediatamente visibili. Per prima cosa ho inserito i filtri temporali, sia per mese che per giorno della settimana. Ho pensato che sarebbe stato interessante fare un'analisi per giorno della settimana per capire se nel weekend c'è una tendenza a guardare più episodi.

In cocnlusione, mi sarebbe piaciuto aggiungere nuove analisi e trovare altri dataset correlati ma a causa di problemi di connessione e più specifici di funzionamento del sito di Google Looker, mi sono limitata ad approfondire le analisi sul mio dataset e a cercare una coerenza grafica.

Federica Branca


